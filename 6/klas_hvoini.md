# Клас Хвойні

## Загальна характеристика класу Хвойні


-   Найчисельніший клас Голонасінних

-   Наявність <span class="p1">хвої</span> – голчастих листків;

-   Наявність шишок, в яких знаходяться насінні зачатки;

-   Потужний верхівковий ріст;

-   Вітрозапильні рослини;

-   Вегетативне розмноження відсутнє, однак людина навчилася укорінювати живі за допомогою особливих речовин;

-   Наявність <span class="p1">смоляних ходів</span>;

<div class="eoz-wrap">
<span class="eoz">Означення</span>
<div class="eoz-text">
<b>Смолянi ходи</b> – це тканина, ходи якої заповненi ефiрними олiями, бальзамами та смолами.
</div>
</div>

## Розмноження Хвойних на прикладі сосни звичайної 

Сосна – однодомна рослина. На шишках наявні два типи лусок – покривні та насінні луски. Пилкові мішки, тобто спорангії, зібрані у стробіли, з них формуватиметься чоловічий гаметофіт. Насінні зачатки лежать відкрито на лусках жіночих шишок. Жіночий гаметофіт представлений двома архегоніями,
всередині яких по яйцеклітині, та ендоспермом. Голонасінним властиве запилення вітром, при якому один зі сперміїв зливається з яйцеклітиною, а другий – гине. З інших клітин жіночого гаметофіту формується первинний ендосперм насінини. Шишки та пилкові мішки утворюються навесні. Після
розсіювання пилку, пилкові мішки опадають. Запилені шишки з червонуватих і м’яких перетворюються на зелені та тверді. Їх луски загинаються та шишка відокремлюється від сосни. Запліднення відбувається через 12–15 місяців після запилення. Коли приблизно через два роки насінина дозріває, шишка стає бурою, її луски відкриваються та насіння висипається. В насінин наявні крилоподібні придатки, як на малюнку, що
сприяє їх поширенню вітром. Висипання насінин відбувається приблизно на третій рік після запліднення.
