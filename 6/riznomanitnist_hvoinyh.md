# Різноманітність Хвойних

<table>
<thead>
<tr>
<th>Рiд</th>
<th>Характеристика</th>
<th>Представники на територiї України</th>
</tr>
</thead>
<tbody>
<tr>
<td><b>Сосна</b></td>
<td>У рослин формується розлога крона, щороку утворюється нове кільце гілок, тобто нова мутовка гілок. Перше кільце формується на третьому році життя. Порахувати вік сосни можна додавши до кількості кілець гілок два роки.</td>
<td>Сосна звичайна, сосна кримська, сосна гірська</td>
<tr>
<td><b>Ялина</b></td>
<td>У рослин формується пірамідальна крона. Наявні довгі шишки, які звисають донизу.</td>
<td>Ялина звичайна (смерека)</td>
</tr>
<tr>
<td><b>Модрина</b></td>
<td>М’яка хвоя зібрана в пучки. Шишки невеликі та тримаються на гілках кілька років. Модрини – світлолюбні рослини.</td>
<td>Модрина польська, модрина європейська</td>
</tr>
<tr>
<td><b>Яловець</b></td>
<td>Невеликі дерева або кущики. В них формуються особливі
шишкоягоди – це шишки, які мають м’ясисті луски, а тому схожі на ягоди.</td>
<td>Яловець звичайний, яловець козацький, яловець червоний</td>
</tr>
<tr>
<td><b>Тис</b></td>
<td>Кущі або дерева із червоно-сірою корою, у якій відсутні смоляні ходи. Молоді вегетативні органи тису отруйні. Після запліднення в насінини формується принасінник, який спочатку зелений, а згодом набуває жовтого або червоного кольору.</td>
<td>Тис ягідний</td>
</tr>
<tr>
<td><b>Кедр</b></td>
<td>Рід налічує усього чотири види. Всі кедри – великі й могутні дерева. Кедр ліванський навіть зображений на прапорі Лівану та зустрічається на півдні України.</td>
<td>Кедр ліванський</td>
</tr>
</tbody>
</table>

## Використання Хвойних:

1.  У молодих пагонах, шишках та хвої містяться <span class="p1">фітонциди</span> – це біологічні речовини, які вбивають мікроорганізми, тому людина використовує Хвойні для оздоровлення повітря.

2.  Використання у хімічній промисловості для виробництва смоли, спиртів, скипидару, ацетону тощо.

3.  Використання у меблевій промисловості.

<p align="center"><span class="p1">90% лісів на Землі мають у своєму складі Хвойні рослини!</span></p>
