# Відділ Голонасінні

## Загальна характеристика Голонасінних:

-   **Поява насінини, яка утворюється з насінного зачатка;**<br>
    Розмноження насінням має більше переваг, ніж розмноження спорами, оскільки зі спори гаметофіт формується тільки за сприятливих умов, а потім для запліднення необхідна вода. Насінина ж утворюється з насінного зачатка, для її формування не потрібна вода. Насінина містить зародок та невеликий запас поживних речовин.

-   **Насінини відкрито лежать на лусках;**<br>
    Назва «Голонасінні» виникла тому, що насінні зачатки, з яких формуються насінини, лежать на лусочках абсолютно відкрито. Вони не захищені зав’яззю, як у покритонасінних рослин.

-   **Спрощені гаметофіти;**

-   **Запліднення не залежить від води;**

-   **Поява головного кореня та потужної стрижневої кореневої
    системи;**<br>
    У вищих спорових існували лише додаткові корені. У Голонасінних з’являється потужна стрижнева коренева система.

-   **Потовщення за рахунок деревини;**<br>
    Вчені припускають, що рослини відділу Голонасінні походять від деревоподібних папоротей, які вже вимерли. Перші Голонасінні навіть називають «насінними папоротями».

## Життєвий цикл Голонасінних

1.  **Гаметофіт**. Чоловічий гаметофіт — це пилкове зерно. Воно містить вегетативну клітину, з якої проросте пилкова трубка, та два спермії, вкрите двома оболонками. Жіночий гаметофіт — це ендосперм та архегонії, тобто жіночі органи статевого розмноження. Голонасінним властиве запилення вітром.

2.  **Гамети**. З гамет, що сформувалися в гаметофіті, утворюється <span class="p1">зигота</span>, внаслідок запліднення. Вода для запліднення <u>не потрiбна</u>.

3.  **Насінина**. Із зиготи формується зародок, який міститься у насінині.

4.  **Спорофіт**. З насінини розвивається <span class="p1">спорофіт</span>. На спорофіті наявні спорангії (пилкові мішки та насінні зачатки), у яких формуються <span class="p1">спори</span>.

5.  **Спори**. Голонасіні — різноспорові рослини. У їх спорангіях формуються різні за будовою спори, зокрема *мікроспори*, з яких розвиватиметься чоловічий гаметофіт – пилкове зерно, та мегаспори, з яких розвиватимуться ендосперм з архегоніями – жіночий гаметофіт.

Від моменту запилення до моменту запліднення, тобто злиття гамет, зазвичай проходить не менше, ніж півроку.

<div class="fluidMedia">
<iframe align="center" width="560" height="315" src="https://www.youtube.com/embed/JEiUVodj-Ew" frameborder="0" allowfullscreen></iframe>
</div>
<div class="popup">
</div>

<br>
<quiz>
<question>
<p>До характерних властивостей Голонасінних відносять:</p>
<answer>залежність запліднення від води</answer> 
<answer>наявність потужного кореневища</answer> 
<answer>незалежне існування спорофіту та гаметофіту</answer>
<answer correct>поява насінини</answer>
<explanation>У Голонасінних запліднення не залежить від води, наявний потужний головний корінь, а гаметофіт існує на спорофіті.</explanation>
</question>
<question>
<p>Рослини, що належать до відділу Голонасінні, не мають</p>
<answer correct>плодів</answer>
<answer>шишок</answer>
<answer>листків</answer>
<answer>насіння</answer>
<explanation>В голонасінних наявні шишки, в яких потім формується насіння, а також і листки.</explanation>
</question>
<question>
<p>Запилення голонасінних відбувається за допомогою</p>
<answer>води</answer>
<answer>комах</answer>
<answer correct>вітру</answer>
<answer>птахів</answer>
</question>
</quiz>