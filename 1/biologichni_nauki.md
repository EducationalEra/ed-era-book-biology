Біологічні науки.
=================

**Біологія** – комплексна наука, яка включає в себе багато напрямів. Предмет
вивчення деяких біологічних наук необхідно пам’ятати. Нижче наведений
мінімальний перелік біологічних наук, який потрібен для того, щоб
відповісти на запитання на цю тему на ЗНО з біології.

-   Ботаніка – наука про рослини;

-   Зоологія – наука про тварин;

-   Бактеріологія – наука про бактерії;

-   Мікологія – наука про гриби;

-   Ліхенологія – наука про лишайники;

-   Вірусологія – наука про віруси;

-   Антропологія – дисципліни, присвячені вивченню людини;

-   Морфологія – вивчає зовнішню будову та форму організмів;

-   Анатомія вивчає внутрішню будову та форму організмів;

-   Фізіологія – наука про функції живих організмів та їх частин;

-   Молекулярна біологія, біохімія та біофізика – дисципліни, які
    вивчають молекулярний рівень організації життя;

-   Цитологія – наука про клітини;

-   Гістологія – наука про тканини;

-   Біологія розвитку – наука, яка вивчає закономірності індивідуального
    розвитку;

-   Генетика – наука про спадковість і мінливість;

-   Екологія – наука, яка вивчає спосіб життя організмів та їх взаємодію
    з навколишнім середовищем;

-   Еволюційне вчення – розділ біології, присвячений дослідженню
    закономірностей історичного розвитку живого;

-   Систематика – наука, основним завданням якої є класифікація живих
    істот;

-   Палеонтологія – наука, яка досліджує рештки викопних організмів.

Під час вивчення біології Ви зустрічатиметесь з усіма переліченими
науками і таким чином їх буде легше запам’ятати.

<quiz correctLabel="correct" incorrectLabel="incorrect" checkLabel="check">
    <question text="">
        <p>Наука, основним завданням якої є класифікація живих істот, це:</p>
        <answer>морфологія</answer>
        <answer>анатомія</answer>
        <answer correct>систематика</answer>
        <answer>мікологія</answer>
        <explanation>
        Морфологія та анатомія вивчають будову живих істот, а мікологія досліджує гриби.
        </explanation>
    </question>
    <question text="">
        <p>Предмет вивчення ліхенології – це:</p>
        <answer>бактерії</answer>
        <answer correct>лишайники</answer>
        <answer>гриби</answer>
        <answer>рослини</answer>
        <explanation>
        Бактерії – це предмет вивчення бактеріології (відділу мікробіології), гриби вивчає мікологія, а рослини – ботаніка.
        </explanation>
    </question>
    <question text="">
        <p>Надцарство Еукаріоти НЕ включає в себе:</p>
        <answer>рослин</answer>
        <answer correct>бактерій</answer>
        <answer>тварин</answer>
        <answer>грибів і лишайників</answer>
        <explanation>
        Бактерії належать до надцарства Прокаріоти.
        </explanation>
    </question>
</quiz>