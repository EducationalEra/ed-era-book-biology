Запилення та запліднення
========================

<div class="eoz-wrap">
<span class="eoz">Означення</span>
<div class="eoz-text">
<b>Запилення</b> — це процес перенесення пилку з тичинок на приймочку маточки.
</div>
</div>

Запилення може бути <span class="p1">перехресним</span> (алогамія), <span class="p1">самозапиленням</span>
(автогамія) та <span class="p1">штучним</span>. Під час перехресного запилення пилок з
тичинок однієї квітки потрапляє на іншу квітку. Під час самозапилення
пилок на іншу квітку не переноситься. Штучне запилення здійснюється
людиною.

До самозапильних рослин належать горох, квасоля, пшениця, овес, льон тощо.

<div align="center">
<img src="diagrama1.png" width="550">
</div>

При <b><u>перехресному</u></b> запиленні пилок може переноситися кількома шляхами:

-   Комахами (ентомофілія). Квітки таких рослин великі та яскраві, з
    сильним запахом, а пилок – липкий, з невеликими виростами. Таке
    запилення властиве більшості квіткових рослин.

-   Вітром (анемофілія). Вітрозапильні квіти мають невелику,
    безбарвну оцвітину. В них не утворюється нектар, однак утворюється
    велика кількість дрібного, гладенького пилку. До вітрозапильних
    рослин належать береза, ліщина, дуб, граб, бук тощо.

-   Водою (гідрофілія). У пиляках утворюється такий пилок, який не тоне.
    До водозапильних рослин належать кушир і стрілолист.

-   Тваринами (зоофілія). У таких рослин нектар не пахне, він рідкий.
