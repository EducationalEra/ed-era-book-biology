# «Вихід рослин» на суходіл

Будова та спосіб життя водоростей відповідали умовам, у яких вони мешкають. У водному середовищі немає потреби у провідних тканинах, адже водорості поглинають розчинені речовини всім тілом, немає різких коливань температур, вода підтримує рослину у певному положенні, а отже, непотрібні механічні тканини. Однак поступово у навколишньому середовищі відбувалися зміни.

Припускають, що окремі ділянки суші то знаходилися під водою, то пересихали, а водорості мали якось пристосуватися до нових умов існування.

Близько 450 мільйонів років тому відбувалися такі процеси:

1.  На прибережних ділянках водойм накопичувався мул. Він став фундаментом майбутніх ґрунтів.

2.  Діяльність водоростей сприяла накопиченню кисню в атмосфері.

3.  Навколо планети утворився озоновий шар.

4.  На деяких ділянках планети сформувався сприятливий клімат – теплий і вологий.

Вважається, що сучасні наземні рослини походять від риніофітів.

<div class="eoz-wrap">
<span class="eoz">Визначення</span>
<div class="eoz-text">
<b>Ринiофiти</b> – першi наземi рослини. У ринiофiтiв з’являються тканини, стебло, однак вiдсутнi листки та коренi. Це вiддiл вимерлих рослин.
</div>
</div>

