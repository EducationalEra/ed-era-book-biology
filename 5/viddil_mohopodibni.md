# Відділ Мохоподібні

**Загальна характеристика:**
<ol>
<li>Будова: таломні пластинчасті, листкостеблові рослини.</li>
<li>Наявність ризоїдів;</li>
</ol>

<div class="eoz-wrap">
<span class="eoz">Визначення</span>
<div class="eoz-text">
<b>Ризоїди</b> – коренеподібні вирости покривних тканин стебла.
</div>
</div>

<ol start="3">
<li>Наявність покривних та основних тканин;</li>
<li><span class="p1">Переважання гаметофіту над спорофітом.</span> Спорофіт напівпаразитує на гаметофіті.</li>
<li>Основа рослинного покриву боліт і річок, формування покладів <span class="p1">торфу</span>.</li>
</ol>

<div class="fluidMedia">
<iframe align="center" width="560" height="315" src="https://www.youtube.com/embed/CDz2biuFETI" frameborder="0" allowfullscreen></iframe>
</div>
<div class="popup">
</div>

## Найтиповіші представники:

### Зозулин льон (рунянка, полiтрих звичайний)
<div align="center">
<img src="pic1.jpg">
<p>Джерело зображення – <span class="p1">www.wikipedia.org</span></p>
</div>

Цей мох має листкостеблову будову та є дводомною рослиною – на одній рослині розташовані архегонії (жіночі статеві органи), а на іншій – антеридії (чоловічі статеві органи). Коли сперматозоїди з антеридію потрапляють на архегоній, вони зливаються з яйцеклітиною та відбувається запліднення. В результаті формується зигота, з якої розвивається зародок – спорофіт. Він паразитує на гаметофіті, а не існує окремо. Ось чому в життєвому циклі мохів переважає гаметофіт.
    
Спорофіт представлений коробочкою на ніжці. Коробочка прикрита ковпачком і має зубчики, які слугують для розсіювання спор. За сприятливих умов спора проростає та формується протонема, яка нагадує зелену нитчасту водорість. Протонема галузиться, на ній утворюються бруньки, з яких розвиваються або чоловічі, або жіночі гаметофіти.

### Маршанція мінлива

Цей мох має пластинчасту (таломну) будову.

<div align="center">
<img src="pic2.jpg">
<p>Джерело зображення – <span class="p1">www.wikipedia.org</span></p>
</div>

### Сфагнум

<div align="center">
<img src="pic3.jpg">
<p>Джерело зображення – <span class="p1">www.wikipedia.org</span></p>
</div>

Сфагнові мохи мають листкостеблову будову. Їх листки складаються з двох типів клітин – фотосинтезуючих і тих, що запасають воду. Сфагнум – однодомна рослина, архегонії та антеридії розвиваються на одній і тій самій особині. Сфагнові мохи поширені на болотах, наростають верхівкою, а нижня частина стебла поступово відмирає, однак, занурена у воду, вона не перегниває. Клітини сфагнових мохів виділяють кислоти, які вбивають мікроорганізми і таким чином перешкоджають процесам гниття.

Зверніть увагу, зі сфагнових мохів формуються поклади  <span class="p1">торфу</span>.

<quiz>
<question>
<p>Спорофіт зозулиного льону представлений:</p>
<answer>антеридієм</answer>
<answer>архегонієм</answer>
<answer correct>коробочкою на ніжці</answer>
<answer>протонемою</answer>
<explanation>Зозулин льон – це мох, отже, у його життєвому циклі переважає гаметофіт, а спорофіт напівпаразитує на гаметофіті та має вигляд коробочки на ніжці.</explanation>
</question>

<question>
<p>Найголовніший фактор середовища, сприятливий для розмноження мохів – це:</p>
<answer>тепло</answer>
<answer>світло</answer>
<answer correct>волога</answer>
<answer>велика кількість мікроорганізмів</answer>
<explanation>Від вологи залежить запліднення мохів.</explanation>
</question>

<question>
<p>Поклади торфу утворює (утворюють):</p>
<answer>зозулин льон</answer>
<answer>маршанція мінлива</answer>
<answer correct>сфагнові мохи</answer>
<answer>щитник чоловічий</answer>
<explanation>Поклади торфу формуються сфагновими мохами, а щитник чоловічий – це папороть.</explanation>
</question>
</quiz>
